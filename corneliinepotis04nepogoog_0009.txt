IV PRAEFATIO EDITORIS.

,horum vel optimi omnes interpolatorum nugis adspersi ea
dictionis vitia haberent, quae in scriptorem Ciceronis, Caesaris,
Sallustii, Attici aequalem ct fere familiarem cadere minime
viderentur. Postea cum Weidner aliis studiis occupatus rem
vix incohatam reliquisset, monente Parthenopolilani illius, quod
diximus, gymnasii rectore, Guil. Herbst, ego eam in me recepi, ⁴
gratumque facturus maxime illi scholae mihi videbar, iu qua
tale aliquid iamdiu desideratum esset. Ac primum Nipperdeyi
maxime annotationes, quas maiore editione (Lipsiae 1849)
exhibuit, secutus, quid de quaque re veteres scriptores vel
Romani vel Graeci dignum fide vel indignum tradidissent,
examinari, deinde accurate inspexi, quarn Roth, Benecke,
Halm ex libris scripturae discrepantiam vulgaverant. Sic via
quasi praemunita ipsas vitas ad usum scholarum accommodare
aggressus sum, idque feci haec spectans:

1) ut rerum delectum et sentiendi iudicandique de singulis
vel rebus vel hominibus rationem, ut apta ingeniis puerorum,

servarem;
2) orationem scriptoris atque etiam ea, quac propria eius

et a ceterorum consuetudine diversa essent, modo a latinitate
ne abhorrerent, ut retinerem,

3) quae autem soloeca essent aut cum praeceptis bene
scribendi pugnantia, sive scribendi elegantia sive disserendi
subtilitas desideraretur, ea ut emendarem atque ita emendarem,
ut ad fidem librorum quam proxime accederem.

4) In rebus quae falso tradita essent, ea in animo erat,
quoad fieri posset levioribus quibusdam transmutationibus vel
interpolationibus sine liberiore contextus conformatione, ad
ceterorum scriptorum auctoritatem corrigere3 sin minus posset,
annotationibus contextui subiectis, quid quoque loco verius
aut veri similius videretur, breviter dicere.

5) Eisdem annotationibus volebam et, quae nimis presse
ob eamque rem minus dilucide proferuntur, adiciendis quibusdam
rebus necessariis explanare et, quo facilius singula memoriae
mandarentur, annorum computatione ea illustrare, denique, in
elocutione si qua Nepotis propria viderentur, designare.

6) Praeterea, ut ad percipiendam rerum seriem historiam·
que cognoscendam puerorum mentes adiuvarentur, alium atque

 

