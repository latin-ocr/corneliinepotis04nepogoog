VI PRAEFATIO EDITORIS.

libris ad eundem Nepotem vel ‘adaugendum', quemadmodum
ille voluit, vel ‘pleniorem reddendum', quod hic spectavit,
nuper conscriptis meum propositum persequi non sim deter-
ritus. (lum enim ex unaquaque apud illos pagina appareret,
quam diversas a me rationes secuti essent, gratum me factu-
rum nonnullis scholarum magistris sperabam, si meum librum
inceptum conficerem.

Haec hactenus dabam Silusia anni 1873 mense Novembri,
cum primum Nepotem ederem. lam post divendita decem milia
huius libelli exemplorum rogat a me bibliopola, ut quartam
editionem instituam. Ad quam breviter liceat praefari, fecisse
me libenter ad contextum libri melius constituendum, ut, quae
interim a viris doctis vel in commentariis diurnis de quibusdam
Nepotis locis vel peculiaribus libris de universa eius elocutione
disputata essent, examinarem et, quae quidem probassem, in
meum usum converterem. Qua in re Gemssii monitis egregie
me adiutum esse profiteor. Nonnulla etiam recepi ex (lobeti
(Lugduni Batavorum 1881) et Andreseni Weidnerique (Lipsiae
1884) editionibus, ut illi nonnulla ex mea vel secunda vel tertia.
Cobetum quidem quinquaginta fere locis prorsus eandem, quam
me, nonnullis certe similem emendandi rationem inisse iam tum
videbam, oum tertiam meam editionem conficerem (1882).

In annotationibus scribendis id mihi erat propositum, ut
potius magistrorum ingenia et ad orationem Nepotis subtilius
dignoscendam et ad res, quae ab eo traduntur, accuratius per·
quirendas excitarem, quam discipulorum operam in legendo
scriptore sublevarem. Sic qui in scholis has vitas legent, ubi
perspexerint fere nihil se ad interpretandum annotationibus
adiuvari, a textu ipso non aberrabunt oculis auxilii quaerendi
causa. Magister autem ex annotationibus tantum, quantum
volet, ad explanandas singulas res depromet. Certe illae
aptiorem libellum efficiunt, qui a provectioribus quoque dis-
cipulis vel formandi stili vel rerum addiscendarum causa pri-
vatis studiis recolatur.

Scribebam Silusiae anni 1886 menso Maio.

Ortmann.

 

